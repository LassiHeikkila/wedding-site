---
layout: post
author: "Lassi ja Satu"
title:  "Tilannekatsaus"
date:   2022-05-31 21:00:00 +0300
categories:
background: '/img/beach.jpg'
---

Niin se aika taas rientää. Tätä kirjoittaessa häihin on aikaa alle kolme kuukautta!

Asioita on saatu hoidettua viime aikoina hyvään tahtia, ja projektitaulu näyttääkin jo tältä:
![projektitaulu](/assets/projektitaulu.jpg)

Naimisiin pääsemisen suhteen tärkeimmät asiat on hoidettu heti mahdollisuuksien mukaan. Vihkijän osalta jouduimme kevään aikana olemaan maistraattiin useampaan otteeseen yhteydessä. Lopulta yksittäinen notaari otti meihin takaisinpäin yhteyttä kertoen tulevansa mielellään virallistamaan liittomme. Esteiden tutkinta puolestaan onnistui helposti, vain netissä lomake täyttämällä. Molempien onnistui allekirjoittamaan lomake sähköisesti ja viikkoa myöhemmin vastauskin jo saatiin, lailliset juhlat tulossa.

Ruokailun osalta menu on päätetty muilta osin, mutta nyt pitäisi vielä keksiä makunystyröitä hivelevä makuyhdistelmää kakkuun. Kakkumaistiaiset siis odottavat lähitulevaisuudessa, viittä erilaista kakkua ja vähintäänkin satoja valittavia makuyhdistelmiä. Miltä kuulostaisi porkkanakakkupohja kirsikkaisella lakutäytteellä vai maistuisiko kuitenkin mieluummin esim. sitruspohjainen vadelmakakku tai vaaleapohjainen kakku lakka- ja keksitaikinatäytteellä?

Satun mekko on myös saapunut tehtaalta ja odottaakin liikkeessä sovitusta tarvittavien muokkausten suunnittelemiseksi. Samalla reissulla sitten sormuksetkin voidaan jo hakea, kaiverrettuina tietenkin. Lassi puolestaan on päättänyt aloittaa pukeutumissuunnittelun hieman yksityiskohtaisemmin, nimittäin solmioneulan, kalvosinnappien, taskukellon, kenkien ja vyön hankinnalla. Pukuja on myös kertaalleen käyty sovittamassa, mutta ei vielä ostoskoriin asti sellainen ole päätynyt. Shoppailua siis vielä edessä, mutta häästressiä ei onneksi ole näkynyt.

Suurin tehty hankinta liittyy kuitenkin häiden jälkeiseen aikaan, nimittäin suuntaamme 10vrk häämatkan ihastuttavaan Italiaan heti häitä seuraavana maanantaina. Italiassa olemme päättäneet majoittua ensin turisteillen Veronan kaupungissa ja jatkaa loppureissun ajaksi nauttimaan maalaismaisemista Alppeja reunustavaan Meranon kaupunkiin.

Kohtalaisen hyvältä siis jo näyttää ja hääpäivänä nähdään, onko tanssitunneille vihdoin päästy, millainen kakku päätettiin ja pääsevätkö vieraat muistelemaan näitäkin faktoja tietovisan muodossa.