---
layout: post
author: "Satu"
title:  "Tästä se lähti"
date:   2022-02-15 21:08:00 +0200
categories:
---

Hullua kuinka aika rientää! 

Meillä on nyt Lassin kanssa yhteistä taivalta takana 3.5 vuotta ja jo ensimmäisten yhteisten kuukausien aikana se huomattiin, kuinka helppo meillä on yhdessä olla. 
Yhteisestä tulevaisuudesta taidettiin alkaa puhumaan muutaman kuukauden seurustelun jälkeen ja naimisiinmenokin taisi tällöin ensimmäistä kertaa jo nousta esille. 

Samassa vaiheessa varattiin myös lentolippuja ensimmäiseen yhteiseen ulkomaanreissuun, sillä Lassi vei minut tutustumaan vanhempiinsa. 
Lähdimme joulun viettoon Dominikaaniseen tasavaltaan yhdessä Lassin vanhempien Timon ja Tarjan, sekä Jesse-veljen kanssa. 

Tätä seurasikin sitten uudenvuoden vietto Nokialla minun perheeseeni tutustuen. 

Kun seurustelua oli takana vuoden verran, oli puhelimeni kohdennetut mainokset sormuksia täynnä. Ilmeisesti ajatukset olivat samalla linjalla myös Lassilla, sillä jouluna saunassa hän oli paljastanut kosimisajatuksistaan jo perheeni miespuolisille jäsenille. 

Kosintaan tästä kului vielä puolisen vuotta aikaa. Sormuksen sain käteeni 11.6.2020 Raja-Joosepissa, odotellessamme Norjan rajojen aukeamista pitkään suunnitellun vaellusreissumme alkumatkalla.
