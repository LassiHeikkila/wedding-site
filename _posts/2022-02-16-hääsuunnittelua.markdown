---
layout: post
author: "Satu"
title:  "Suunnitelmia"
date:   2022-02-16 21:10:00 +0200
categories:
background: '/img/stylish.jpg'
---

Nopeasti kosinnan jälkeen käynnistyivät hääsuunnitelmat, joista hääpäivä ja juhlatilan varaus lyötiin lukkoon kuukautta myöhemmin. 
Koska toivoimme vihkimistä juhlapaikalla, juhlatilan koko ja siten valitettavasti vierasmääräkin määräytyivät puitteiden pohjalta.
Raakaversiota vieraslistasta jouduttiin karsimaan jopa kolmasosalla.

Juhlatilan pohjalta kuitenkin myös muu suunnittelu oli helppo aloittaa. 
Kun suunnittelu aloitettiin ajoissa, on omia ajatuksia häiden luonteesta pystynyt rauhassa miettimään. 
Tämän myötä suunnittelu onkin ollut lähinnä jännittävää ja ihanaa yhteistä ajanvietettä.

Häiden suunnittelussa olemme osaltaan pystyneet keskittymään myös omiin vahvuuksiimme, esim. Lassin valokuvausharrastuksen pohjalta, on selvää, kumman toimesta hääkuvaajaa kannatti lähteä valitsemaan. Lassi halusi myös koodata hääsivumme itse.

Aihe kerrallaan suunnitelman ovatkin edenneet ja vihdoin ollaan siinä pisteessä, jossa kutsut on suunniteltu ja osaltaan päästy jo lähettämäänkin. 
Pieni osa kutsuista päästiin viemään ovelle asti, mutta kauimmaiset niistä matkaavat useamman päivän postin mukana, Amerikkaan asti.

Jospa jokainen kutsuista kuitenkin löytäisi perille ja ohjaa teidät elokuussa Ouluun juhlistamaan tärkeää päiväämme ❤️